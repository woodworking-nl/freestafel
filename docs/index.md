# Introductie

Aan de totstandkoming van deze freestafel ligt een houtbewerkers community ten grondslag. Door middel van voorstellen en oplossingsmogelijkheden wordt een grote hoeveelheid kennis en kunde gebundeld.
Zie het forum voor een introductie: [Een freestafeltje, het eerste project](https://woodworking.nl/threads/een-freestafeltje-het-eerste-project.39623/).

## Doelstelling

De globale doelstelling van dit project is om een freestafel te realiseren, die door de houtbewerker zelf gebouwd kan worden. Zoveel mogelijk zelf te maken, omdat we houtbewerker zijn en om de kosten te drukken. Dat zelf maken heeft ook als voordeel dat we wat meer zelfvertrouwen krijgen als het om het maken van gereedschap gaat. Het moet een freestafeltje worden waar iedereen plezier aan kan beleven en dat door de instelmogelijkheden zorgt dat je nauwkeurig freeswerk kunt gaan maken.

We gaan er vanuit dat men een eenvoudige freesmachine gebruikt, bijvoorbeeld een kleine Makita. Kozijnen en binnendeuren maken wordt daarmee een stuk lastiger, maar dat zijn vaak ook niet de werkstukken waar een hobbyhoutbewerker mee begint. We maken een freestafeltje voor kleinere werkstukken, een handvat voor de schaaf, speelgoed, kleine meubeltjes, kistjes, dat soort werk.

## Freeslift

Op [Open Dag Hout](https://opendaghout.nl/) stond Simon van [Nachdenksport.de](https://nachdenksport.de). Hij maakt o.a. een freeslift genaamd [OpenLift](https://openlift.nachdenksport.de/docs/), een freeslift voor o.a. de kleine Makita freesmachine. Voor [woodworking.nl](https://woodworking.nl){:target="_blank"} wordt een exemplaar beschikbaar gesteld.

Het freestafelproject zal sowieso deze freeslift opnemen in de bouwbeschrijving, maar er is uiteraard ruimte voor andere alternatieven. Ook een inlegplaat (zonder lift) behoort tot de mogelijkheden.

## Freesmachine

De door [OpenLift](https://openlift.nachdenksport.de) ondersteunde freesmachines:

- Makita RT0700C (en varianten)
- Makita DRT50
- KATSU
- DeWalt D26203
- Bosch GKF600 Professional
- Shaper SM1

Voor andere freesmachines geldt vermoedelijk dat een andere freeslift of inlegplaat toegepast moet worden.

## Veiligheid

Met klem wordt geadviseerd om goed na te denk over eigen veiligheid en die van anderen. Dat begint met goede voorzieningen op de freestafel, maar ook zeker in het gebruik ervan.
